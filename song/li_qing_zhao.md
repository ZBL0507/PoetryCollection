## 一剪梅·红藕香残玉簟秋
##### 【作者】李清照 【朝代】宋
#### 红藕香残玉簟秋。
#### 轻解罗裳，独上兰舟。
#### 云中谁寄锦书来，雁字回时，月满西楼。
#### 花自飘零水自流。
#### 一种相思，两处闲愁。
#### 此情无计可消除，才下眉头，却上心头。
<br/><br/><br/>


## 如梦令·常记溪亭日暮
##### 【作者】李清照 【朝代】宋
#### 常记溪亭日暮，沉醉不知归路。
#### 兴尽晚回舟，误入藕花深处。
#### 争渡，争渡，惊起一滩鸥鹭。
<br/><br/><br/>



<br/><br/><br/>

<br/><br/><br/>