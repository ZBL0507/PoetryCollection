## 定风波·莫听穿林打叶声 
#### 【作者】**苏轼**    
#### 【朝代】**宋**  

#### 三月七日，沙湖道中遇雨。  
#### 雨具先去，同行皆狼狈，余独不觉。  
#### 已而遂晴，故作此词。  
#### 莫听穿林打叶声，何妨吟啸且徐行。  
#### 竹杖芒鞋轻胜马，谁怕？一蓑烟雨任平生。  
#### 料峭春风吹酒醒，微冷，山头斜照却相迎。  
#### 回首向来萧瑟处，归去，也无风雨也无晴。  
<br/><br/><br/>

## 卜算子·黄州定慧院寓居作
### 【作者】苏轼 【朝代】宋
#### 缺月挂疏桐，漏断人初静。  
#### 谁见幽人独往来，缥缈孤鸿影。         
#### 惊起却回头，有恨无人省。     
#### 拣尽寒枝不肯栖，寂寞沙洲冷。    



